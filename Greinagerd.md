# Greinagerð fyrir Lokaverkefni

## Þrívíddarhönnun á fjarstýringu

Þetta verkefni er hugsað til notkunar í áfanganum VESM2VT sem ég hef ásamt fleiri kennurum kennt á tölvubraut Tækniskólans. Í áfanganum eru nemendur að smíða og forrita fjarstýrðan bíl nánast frá grunni. Nemendur setja saman bílinn, lóða íhluti og forrita Arduino stýritölvu. Síðan þurfa nemendur að gera fjarstýringu sem samanstendur af íhlutum og annarri Arduino stýritölvu, utan um þessa íhluti þarf svo hulstur. Verkefnið mitt snýr einmitt að þessu hulstri og eiga nemendur að hanna hulstrið í þrívídd og það síðan prentað út. Þannig er verið að samþætta ólíkar greinar eins og forritun, rásarsmíði og svo hönnun í þrívídd.

Verkefnið hefur verið hluti af áfanganum en við kennararnir sem höfum verið að kenna áfangann höfum ekki haft umsjón með því heldur höfum við farið með nemendurna í Framtíðarstofuna sem er okkar útfærsla á FabLab. Þar hefur svo leiðbeinandi Framtíðarstofunnar leitt verkefnið og frætt nemendur um það sem þeir þurfa að vita um þrívíddarhönnun í Tinkercad og leitt þá í gegnum gerð hulstursins.

Þetta hefur svo sem gengið sæmilega en hefur alltaf endað þannig að leiðbeinandi Framtíðarstofunnar hefur hannað hulstrið með sýnikennslu og nemendur fylgt samviskusamlega eftir þannig að allir skila nákvæmlega eins hulstri. Það hefur því ekki verið neitt rými fyrir sköpun hjá nemendunum. Ég ætla því í þessu verkefni að reyna breyta því. 

## Hlutverk kennarans

Kennarinn á að leiða nemendurna í gegnum fyrstu skrefin í notkun Tinkercad. Eftir að nemendur hafa unnið smáverkerkefnin, þar sem þeir læra að nota helstu verkfæri forritsins, bætir kennarinn við að lágmarki sýnikennslu á verkfærunum vinnufletir (e. workplane) og speglun.

Kennarinn aðstoðar svo eftir þörfum nemendum með æfingaverkefnið.

Eftir að nemendur hafa lokið við æfingaverkefnið á kennarinn að vera með stutta kynningu á hönnun. Hér ætti sýna nemendum nokkrar mismunandi útfærslum á fjarstýringum, t.d. [Wii](https://en.wikipedia.org/wiki/Wii_Remote), [Xbox](https://en.wikipedia.org/wiki/Xbox_(console)), [Playstation](https://en.wikipedia.org/wiki/PlayStation) og svo fjarstýringar sérstaklega hugsaðar fyrir fjarstýrða bíla eins og t.d. [þessa](https://ae01.alicdn.com/kf/HTB1RvkXKVXXXXavXpXXq6xXFXXXZ/RC-Transmitter-for-RC-Car-Boat-Original-GoolRC-Radio-Receiver-TG3-2-4GHz-3CH-Car-Accessories.jpg). Markmiðið með þessary kynningu ætti að vera að sýna nemendunum að það er ekki einhver ein rétt útfærsla á fjarstýringum.




## Tenglar
  - [VESM2VT á namskra.is](https://namskra.is/courses/5dee329be3d27faaec00041b)
  - [Verkefnið í núverandi formi](https://github.com/VESM2VT/arduino/blob/main/verkefni/Timaverkefni8.md)